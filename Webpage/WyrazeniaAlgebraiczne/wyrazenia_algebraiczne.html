<!DOCTYPE HTML PUBLIC “-//W3C//DTD HTML 4.01 Transitional//EN”>
<html lang="pl">

<head>
	<title>Wyrażenia algebraiczne</title>
	<meta http-equiv="content-type" content="text/html; charset=UTF-8" />
	<link rel="stylesheet" href="../lesson_style.css">
	
	<script src="https://ajax.googleapis.com/ajax/libs/jquery/1.12.0/jquery.min.js"></script>
	<script type="text/javascript" src="https://cdn.mathjax.org/mathjax/latest/MathJax.js?config=MML_HTMLorMML"></script>
	<script src="../.scripts/scroll_hide.js"></script>
	<script src="../.scripts/draggable.js"></script>
	<script src="../.scripts/math.js"></script>
	<script src="../.scripts/comment.js"></script>
</head>

<body class="lesson">
  
<div class = "menu">
	<a href="../index.html"><button class = "button_convey" style="position: absolute; left: 10px"><span>Strona główna</span></button></a>
	<a href="../drzewo.html"><button class = "button_convey" style="position: absolute; left: 250px"><span>Drzewo</span></button></a>
	<a href="liczby_ujemne_short.html"><button class = "button_convey" style="position: relative; left: 80%"><span>Wersja skrócona</span></button></a>
</div>
  
<div class="main">

	<p class="lesson_title">
		Wyrażenia algebraiczne
	</p>
    
	<p>
		Wreszcie przychodzi pora, by przestać bawić się w księgowość, a wkroczyć w prawdziwą matematykę. Dziedzina, którą głównie zajmowaliśmy 
		się do tej pory, to <i>arytmetyka</i> – stosunkowo żmudna nauka, mówiąca jedynie, jak grzebać w kałuży liczb naturalnych, wymiernych i 
		całkowitych, aby nie pobrudzić sobie za bardzo rąk. Teraz wchodzimy o szczebel wyżej w wysokiej drabinie abstrakcji – rozpoczynamy 
		znajomość z <i>algebrą</i>.
	</p>
		
	<div class="chapter">
	<div class="chapter_name">
		Wzór na doskonałość
	</div>
	<hr>
	
	<div class="chapter_mask">
	<div class="chapter_body">
		
	<p class="type">
		Intuicje
	</p>
	
	<p>
		Po kilku miesiącach intensywnego odchudzania tabletkami „Nopain” Michaś zaczął dostrzegać rzeczywiste rezultaty – patrząc w lustro, 
		nie może odmówić swej sylwetce cech boskich. Z obawy przed czyhającą za rogiem anoreksją, Michaś postanowił upewnić się, czy nie grozi 
		mu niedowaga. Z głową zajętą planowaniem, w jaki sposób zacząłby walkę ze swoją niedowagą, przystąpił do obliczenia swojego BMI: na 
		lekcjach biologii usłyszał, że wskaźnik BMI uzyskujemy, mnożąc swój wzrost w metrach przez siebie, a następnie dzieląc swoją wagę w 
		kilogramach przez uzyskany wynik. Jeżeli wskaźnik jest mniejszy niż <span class="math">18,5</span>, mamy niedowagę, wartość między 
		<span class="math">18,5</span> a <span class="math">25</span> oznacza normę, zaś 
		wskaźnik powyżej <span class="math">25</span> sugeruje nadwagę.
	</p>

	<p>
		Powyższą regułkę matematyk zapisze w postaci <i>wzoru</i>: 
	</p>
		
	<p class="math" align="center">
		BMI=(waga)/(wzrost∙wzrost)
	</p>
		
	<p>
		Prawdopodobnie niejedna osoba o niebanalnym poczuciu estetyki zauważy, że użycie polskiego słowa „waga” w uniwersalnym matematycznym
		wzorze jest przynajmniej nieeleganckie. Z tego powodu zamiast słownych opisów w matematycznych formułach zawsze będziemy używać
		jednoliterowych oznaczeń:
	</p>
	
	<p class="math" align="center">
		B=m/(h∙h)
	</p>
		
	<p>
		Następnie po dumnym zapisaniu wzoru wyjaśnimy z dowolną dokładnością i czułością osobie niewtajemniczonej nasze oznaczenia:
		<br>
		&emsp;&emsp;<span class="math">m</span> – masa ciała w kilogramach<br>
		&emsp;&emsp;<span class="math">h</span> – wzrost w metrach<br>
		&emsp;&emsp;<span class="math">B</span> – współczynnik BMI niosący konsekwencje: <br>
		&emsp;&emsp;&emsp;&emsp;<span class="math">B&lt;18,5</span> – niedowaga<br>
		&emsp;&emsp;&emsp;&emsp;<span class="math">18,5&lt;B&lt;25</span> – norma<br>
		&emsp;&emsp;&emsp;&emsp;<span class="math">B&gt;25</span> – nadwaga<br>
	</p>
		
	<p>		
		Z punktu widzenia rachunków, które należy wykonać, zapis za pomocą wzoru jest znacznie bardziej przejrzysty niż wyjaśnienie słowne. 
		Możemy teraz taśmowo przyjmować kolejnych delikwentów i wydawać wyroki dotyczące ich budowy ciała.
	</p>
	
	<div class="example">
			Pani Krystyna: waga <span class="math">64 kg</span>, wzrost <span class="math">1,87m</span>
		<p class="math" align="center">B=64/(1,85∙1,85)≈18,3</p>
		Niedowaga to niska cena za <span class="math">20</span> miejsce w konkursie top-model.
	</div>
	
	<div class="example">
			Stefan: waga <span class="math">79 kg</span>, wzrost <span class="math">1,78m</span>
		<p class="math" align="center">B=79/(1,78∙1,78)≈24,93</p>
		Waga w normie to ulga dla Stefanowego sumienia, targanego czwartkowym pączkiem z różą.
	</div>
	
	<div class="example">
			Michaś: waga <span class="math">103 kg</span>, wzrost <span class="math">1,75m</span>
		<p class="math" align="center">B=103/(1,75*1,75)≈33,63</p>
		Michaś pełen niedowierzania postanowił przerzucić się na tabletki „Nogain”.
	</div>
	</p>

	</div>
	</div>
	</div>
	
	<div class="chapter">
	<div class="chapter_name">
		Oznaczenia literowe
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
	
	<p>
		Aby z łatwością wyrażać ogólne myśli matematyczne, stosujemy litery, które pełnią rolę dość dowolnych liczb – liczb jakby 
		„czekających na swoją wartość”. We wzorze
	</p>
	
	<p class="math" align="center">
		B=m/(h∙h)
	</p>
	
	<p>
		Litery <span class="math">m</span> i <span class="math">h</span> to <i>zmienne</i>, pod które należy podstawić konkretne wartości liczbowe, 
		kiedy przyjdzie na to pora. 
	</p>
		
	<p>
		Litery mogą zastępować także dowolne <i>stałe</i> matematyczne lub fizyczne. Dla przykładu weźmy zależność między długością w kilometrach a 
		długością w milach angielskich:
	</p>
	
	<p class="math" align="center">
		D=1,609344∙A
	</p>
	
	<p>
		gdzie <span class="math">A</span> oznacza jakąkolwiek długość wyrażoną w milach angielskich, zaś <span class="math">D</span> 
		oznacza tę samą długość wyrażoną w kilometrach. Przykładowo podstawiając <span class="math">A=2</span> otrzymamy 
		<span class="math">D=1,609344∙2=3,218688</span> i oznacza to tyle, że dwie mile angielskie to to samo, co <span class="math">3,218688</span>
		kilometra. Powyższy wzór moglibyśmy zapisać jako
	</p>
	
	<p class="math" align="center">
		M=m∙A
	</p>
	
	<p>
		zastępując literą <span class="math">m</span> dość długą liczbę o stałej wartości <span class="math">1,609344</span>. 
		Jest to praktyka chętnie stosowana przez fizyków, którzy nie lubią, kiedy w ich wzorach pojawiają się przydługie liczby wymierne.
	</p>
		
	<p>
		Gdy wzory stają się rozbudowane i wymagają użycia wielu zmiennych, bądź też jeśli do oznaczenia różnych zmiennych chcielibyśmy 
		zastosować tę samą literę, zaleca się stosowanie <i>indeksów dolnych</i>. Weźmy wzór wynaleziony przez dietetyków mający rzekomo 
		określać liczbę kalorii, jaką dana osoba powinna spożyć w ciągu dnia:
	</p>
	
	<p class="math" align="center">
		K=K_(mat)+K_(akt)+K_ż+K_(poż)
	</p>
	
	<p>
		gdzie:
		<br>
		&emsp;&emsp;<span class="math">K_(mat)</span> to kalorie przeznaczone na przemianę materii<br>
		&emsp;&emsp;<span class="math">K_(akt)</span> to kalorie spalane podczas aktywności fizycznej<br>
		&emsp;&emsp;<span class="math">K_ż</span> to kalorie potrzebne do wykonywania podstawowych czynności życiowych<br>
		&emsp;&emsp;<span class="math">K_(poż)</span> to kalorie potrzebne na spalanie pożywienia
	</p>
	
	<p>
		każdy ze składników powyższej sumy oznacza jakieś kalorie, więc każdy z nich oznaczamy literką <span class="math">K</span>, 
		jednak dla rozróżnienia <i>indeksujemy</i> 
		te zmienne adekwatnymi przypisami.
	</p>
	
	<p>
		Wgłębiając się w dietetyczny szał, <span class="comment" 
		id="Ponieważ mamy zapędy seksistowskie, uwzględniamy tylko wzory dla mężczyzn. Właściwie tylko statystycznych mężczyzn.">
		zobaczmy jak wyliczyć każdy z powyższych składników:</span>
	</p>
	
	<ul>
		<li>
			<span class="math">K_(mat)=5+9,99∙m + 6,25∙h - 4,92∙a</span><br>
			gdzie <br>
			&emsp;&emsp;<span class="math">m</span> oznacza masę ciała w kilogramach<br>
			&emsp;&emsp;<span class="math">h</span> to wzrost w centymetrach<br>
			&emsp;&emsp;<span class="math">a</span> to wiek w latach<br><br>
		</li>
			
		<li>
			<span class="math">K_(akt)=8∙t_(sił)+7∙t_(aero)+0,05∙K_(mat)∙l</span><br>
			gdzie <br>
			&emsp;&emsp;<span class="math">t_(sił)</span> – liczba minut poświęconych na trening siłowy<br>
			&emsp;&emsp;<span class="math">t_(aero)</span> - liczba minut poświęconych na trening aerobowy<br>
			&emsp;&emsp;<span class="math">l</span> – liczba podjętych treningów<br><br>
		</li>
			
		<li>
			<span class="math">K_ż=300</span> dla osoby szczupłej, <span class="math">K_ż=800</span> dla osoby tęższej, 
			<span class="math">K_ż=450</span> dla osoby atletycznie zbudowanej<br><br>
		</li>

		<li class="math">
			K_(poż)=0,08∙Bracket(K_(mat)+K_(akt)+K_ż)
		</li>
	</ul>
		
	<p>
		Ten jakże złożony wzór możemy z przyjemnością zaaplikować dla przypadku Michasia:
	<p>
	
	<ul>
		<li>
			Waga: <span class="math">103 kg</span>, wzrost: <span class="math">175 cm</span>, wiek: <span class="math">14 lat</span><br>
		<span class="math">K_(mat)=5+9,99∙103 + 6,25∙175 - 4,92∙14=2058,84</span>
		</li>
		<li>
			<span class="math">K_(akt)=0</span> ze względu na brak aktywności fizycznej
		</li>
		<li>
			<span class="math">K_ż=800</span>, z całym szacunkiem dla Michasia
		</li>
		<li>
			<span class="math">K_(poż)=0,08∙Bracket(2058,84+0+800)=228,7072</span>
		</li>
	</ul>
	
	<p>
		Stąd
	</p>
	
	<p class="math" align="center">
		K=2058,84+0+800+228,7072=3087,5472
	</p>
		
	<p>
		Jeśli kawałek tortu czekoladowego ma <span class="math">700 kcal</span>, Michaś zapełniłby swoje dzienne zapotrzebowanie na 
		energię czterema kawałkami tortu… 
		jednak do odważnych świat należy – im większa masa ciała, tym większe zapotrzebowanie na kalorie!
	</p>
		
	</div>
	</div>
	</div>
	
	<div class="chapter">
	<div class="chapter_name">
		Jednomiany
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
		
	<p>
		Bardzo często w różnego rodzaju wzorach i matematycznych zapiskach pojawiają się mieszaniny liczb i liter połączonych działaniami 
		matematycznymi, coś w rodzaju
	</p>
	
	<p class="math" align="center">
		5∙a∙b+6∙m+5,5∙g∙h
	</p>
	
	<p>
		Każdy taki zlepek liczb (<span class="comment" id="i nie tylko">naturalnych, wymiernych, całkowitych…</span> ) oraz liter (zmiennych, stałych, parametrów…) nazywamy 
		<i>wyrażeniem algebraicznym</i> albo po prostu <i>wyrażeniem</i>. 
		Wyrażenia algebraiczne bardzo często mają postać kilku iloczynów, które do siebie dodajemy, tak jak powyższa suma 
		iloczynów <span class="math">5∙a∙b</span>,&nbsp;&nbsp;&nbsp;<span class="math">6∙m</span> oraz 
		<span class="math">5,5∙g∙h</span>. Ze względu na kolejność wykonywania działań mnożenie wykonujemy w pierwszej kolejności, 
		a więc kiedy obliczamy wartość wyrażenia algebraicznego (po podstawieniu wartości liczbowych) zawsze musimy najpierw rozpracować poszczególne 
		grupy iloczynów, a na koniec zajmujemy się ich sumowaniem. O każdym takim iloczynie możemy myśleć jak o unikalnej indywidualności, 
		jakby bohaterze naszych matematycznych przygód. Sumowanie to tylko wprowadzanie tych bohaterów na scenę, zebranie ich wszystkich 
		razem w celu odegrania spektaklu. 
	</p>
		
	<p>
		Każdego takiego bohatera nazywamy <i>jednomianem</i>. Jednomian to iloczyn liczby oraz zmiennych literowych, przykładowo
	</p>
	
	<ul>
		<li class="math">a∙b∙b</li>
		<li class="math">-5,4∙m∙f</li>
		<li class="math">4/3∙x∙y</li>
	</ul>
	
	<p>
		Liczba widniejąca w postaci cyfr to tzw. <i>współczynnik jednomianu</i>.
	</p>
	
	<ul>
		<li>W jednomianie <span class="math">25,3∙b∙d∙e</span> współczynnikiem jest <span class="math">25,3</span></li>
		<li>W jednomianie <span class="math">(a∙b∙c)/3</span> współczynnikiem jest <span class="math">1/3</span> 
		(bardziej elegancka forma zapisu tego jednomianu to <span class="math">1/3∙a∙b∙c</span>)</li>
		<li>W jednomianie <span class="math">-x∙y∙z</span> współczynnikiem jest <span class="math">-1</span></li>
		<li>W jednomianie <span class="math">4</span> współczynnikiem jest <span class="math">4</span></li>
		<li>W jednomianie <span class="math">h∙3∙n∙2∙j∙j</span> współczynnikiem jest <span class="math">6</span></li>
	</ul>
	
	<p>
		W jednomianie nie mogą występować inne działania, jak dodawanie, odejmowanie czy dzielenie (dopuszczalne jest dzielenie w postaci ułamka, 
		którego mianownikiem jest liczba)
	</p>
	
	<p>
		Wyrażenie będące sumą jednomianów nazywamy <i>sumą algebraiczną</i> lub czasem <i>wielomianem</i>, choć pojęcie wielomianu odnosi się 
		do trochę innej 
		idei matematycznej. 
	</p>
	
	<p>
		Dla przejrzystości zapisu i lepszego poczucia „jedności” i „zbitości” jednomianów pomija się znak mnożenia w 
		jednomianach. Matematycy nie będą pisać sumy
	</p>
	
	<p class="math" align="center">
		5∙a∙b+6∙m+5,5∙g∙h
	</p>
	
	<p>
		Zamiast tego zapisujemy
	</p>
	
	<p class="math" align="center">
		5ab+6m+5,5gh
	</p>
	
	<p>
		Dzięki temu zapis jest krótszy i pozwala łatwiej rozróżnić od siebie poszczególne jednomiany, a nie powoduje niejednoznaczności. W 
		ciągu przyszłej kariery matematycznej szybko odzwyczaisz się od zapisywania kropki mnożenia. W praktyce znak mnożenia zapisujemy tylko
		wtedy, gdy zapisujemy mnożenie dwóch liczb (zapisanych cyframi, nie za pomocą liter).
	</p>

	<p>
		Teraz staje się jasne, dlaczego zmienne zapisujemy za pomocą jednoliterowych oznaczeń. Dla matematyka zapis
	</p>
	
	<p class="math" align="center">
		BMI=(waga)/(wzrost∙wzrost)
	</p>
	
	<p>
		oznacza, że
	</p>
	
	<p class="math" align="center">
		B∙M∙I=(w∙a∙g∙a)/(w∙z∙r∙o∙s∙t∙w∙z∙r∙o∙s∙t)
	</p>
	
	<p>
		Wciąż, jeśli chcemy dokładnie opisywać swoje zmienne, jak najbardziej dopuszczalne jest ściubienie dopisków w indeksach dolnych zmiennych.
	</p>

	<p class="type">
		Rozszerzenie
	</p>
	
	<p class="warning">
		[wymagana znajomość tematu: Potęgowanie]
	</p>

	<p>
		Z estetycznego punktu widzenia wielomiany powinno się zapisywać zaczynając od współczynnika liczbowego, a następnie <span class="comment"
		id="i tak nikt o to nie dba">wypisując kolejne 
		zmienne w kolejności alfabetycznej</span>. Jeśli pewna zmienna występuje jako czynnik więcej niż jeden raz, nie piszemy jej dwukrotnie, a 
		jedynie zwiększamy jej wykładnik.
		<br>
		Tak więc:
	</p>
	
	<ul>
		<li class="math">a∙3∙a∙5∙b∙a∙b∙a^3∙Bracket(-2)∙b^2=-30a^6 b^4</li>
		<li class="math">c/3∙(b^2)/2∙d∙a^3∙6=a^3 b^2 cd</li>
		<li class="math">bogdan&nbsp;ma&nbsp;2&nbsp;jajca=2a^4 bcdgj^2 mno</li> 
		<li class="math">masło=słoma=ałmos</li>
	</ul>
	
	</div>
	</div>
	</div>
	
	<div class="chapter">
	<div class="chapter_name">
		Redukcja wyrazów podobnych
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
	
	<p>
		Oznaczmy przez <span class="math">m</span> wagę pojedynczego bochenka chleba. Gdy położymy na wadze elektronicznej dwa bochenki, wskaże ona masę równą <span class="math">2m</span>. 
		Gdy położymy na wadze jeszcze trzy bochenki, będziemy mieli <span class="math">5</span> bochenków ledwo mieszczących się na wadze, 
		która wskaże masę <span class="math">5m</span>. 
		Stąd prosty wniosek:
	</p>
	
	<p class="math" align="center">
		2m+3m=5m
	</p>

	<p>
		Na zmiennych i stałych wyrażonych literami możemy wykonywać dowolne działania matematyczne. Powyższy przykład pokazuje dodanie do 
		siebie dwóch jednomianów i uzyskanie w wyniku innego jednomianu. Dodawanie do siebie jednomianów mocno przypomina spostrzeżenia których 
		dokonywaliśmy dawno temu, w temacie o dodawaniu liczb naturalnych:
	</p>
	
	<p class="math" align="center">
		2&nbsp;Text(kulki) + 4&nbsp;Text(kulki) = 6&nbsp;Text(kulek)
	</p>
	
	<p class="math" align="center">
		10&nbsp;Text(owiec) + 7&nbsp;Text(owiec) = 17&nbsp;Text(owiec)
	</p>
	
	<p class="math" align="center">
		3&nbsp;Text(golonki) + 4&nbsp;Text(golonki) + 2&nbsp;Text(golonki) = 9&nbsp;Text(golonek)
	</p>
	
	<p>
		Tak samo, jak intuicyjne jest dodawanie do siebie przedmiotów z naszego otoczenia, tak samo nie ma nic dziwnego w dodawaniu do 
		siebie jednomianów. Jednomiany to podmioty opowiadanej przez nas historii, każdy z nich ma jakby osobowość, charakter opisywany
		za pomocą iloczynu zmiennych. 
		Współczynniki jednomianów określają liczbę tych bohaterów. Gdy dodajemy jednomiany, które mają „ten sam charakter”, po 
		prostu zwiększamy ich ilość. 
	</p>

	<p>
		Jak by nie patrzeć:
	</p>
	
	<p class="math" align="center">
		4abc+10abc+6abc=20abc
	</p>
	
	
	
	<p>
		i nie ma absolutnie żadnego znaczenia, co właściwie reprezentują zmienne <span class="math">a</span>, <span class="math">b</span> i 
		<span class="math">c</span>. Mogą one reprezentować Twoje najśmielsze pragnienia.
	</p>
	
	<div class="example">
		Możemy sobie wyobrazić, że <span class="math">a</span> to kaloryczność jednej parówki, <span class="math">b</span> to liczba parówek w 
		paczce, a <span class="math">c</span> to ilość paczek parówek przewożona od 
		dostawcy z Warszawy do Grochowa. Wtedy cząstka <span class="math">abc</span> jest bohaterem o imieniu „ilość kalorii, jakie wiezie jedna ciężarówka parówek z 
		Warszawy do Grochowa”. Jeśli rano ciężarówka zrobiła <span class="math">3</span> kursy, w ciągu dnia <span class="math">10</span> 
		kursów, a wieczorem <span class="math">6</span> kursów, to w sumie do Grochowa 
		dostarczono <span class="math">20</span> porcji parówkowo-kalorycznych.
	</div>
	
	<div class="example">
		Jeśli w jednej klatce schodowej jest <span class="math">a</span> pięter, na jednym piętrze <span class="math">b</span> mieszkań, a w 
		każdym mieszkaniu żyje średnio <span class="math">c</span> osób, to <span class="math">abc</span> 
		oznacza liczbę osób mieszkających w jednej klatce. Zliczając <span class="math">4</span> klatki schodowe od strony wschodniej, 
		<span class="math">6</span> klatek po stronie wschodniej i 
		<span class="math">10</span> klatek od strony północnej otrzymamy ilość osób mieszkających w całym blokowisku.
	</div>

	<p>
		Jeśli w dwóch jednomianach występują dokładnie te same zmienne (w tej samej ilości), to jednomiany te opisują to samo zjawisko, 
		„mają ten sam charakter” i możemy je do siebie dodać poprzez dodanie ich współczynników. Takie jednomiany nazywamy <i>wyrazami podobnymi</i>. 
		Nie możemy jednak dodawać jednomianów, które mają różne zmienne lub różnią się liczbą ich wystąpień.
	</p>

	<ul>
		<li class="math">2ab+3mn+6ab+5nm-10m+5n=8ab+8mn-10m+5n</li>
		<li class="math">4abc+3cba+2abd-4dac+5bca+6cab+abd-acb+adb+6cad=17abc+4abd+2acd</li>
		<li class="math">aab+aba+bba+ab+bab+abba+ba=2aab+2bba+2ab+abba</li>
	</ul>
	
	</div>
	</div>
	</div>
  
</div>

</body>

</html>