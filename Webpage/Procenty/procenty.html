<!DOCTYPE HTML PUBLIC “-//W3C//DTD HTML 4.01 Transitional//EN”>
<html lang="pl">

<head>
	<title>Procenty</title>
	<meta http-equiv="content-type" content="text/html; charset=UTF-8" />
	<link rel="stylesheet" href="../lesson_style.css">
	
	<script src="https://ajax.googleapis.com/ajax/libs/jquery/1.12.0/jquery.min.js"></script>
	<script type="text/javascript" src="https://cdn.mathjax.org/mathjax/latest/MathJax.js?config=MML_HTMLorMML"></script>
	<script src="../.scripts/scroll_hide.js"></script>
	<script src="../.scripts/draggable.js"></script>
	<script src="../.scripts/math.js"></script>
	<script src="../.scripts/comment.js"></script>
</head>

<body class="lesson">
  
<div class = "menu">
	<a href="../index.html"><button class = "button_convey" style="position: absolute; left: 10px"><span>Strona główna</span></button></a>
	<a href="../drzewo.html"><button class = "button_convey" style="position: absolute; left: 250px"><span>Drzewo</span></button></a>
	<a href="procenty_short.html"><button class = "button_convey" style="position: relative; left: 80%"><span>Wersja skrócona</span></button></a>
</div>
  
<div class="main">

	<p class="lesson_title">
		Procenty
	</p>
    
	<p>
		Pewnego wiosennego poranka pan Janusz ze smakiem kawy w ustach i leniwym nieładem we włosach wyrusza w stronę skrzynki pocztowej, 
		oczekując listów od miłości sprzed lat. Niepewna, acz wprawna ręka wyciąga stertę papierów, wśród 
		których przeważają prośby i groźby rodzaju „od czerwca podwyżka cen gazu o <span class="math">30%</span>”. Pocierając prawy pośladek, niewzruszony pan Janusz 
		przegląda dalej. Jego uwagę przykuwa ulotka hipermarketu „Bułka – stać nawet Ciebie!” 
		niosąca światu nowinę „Tylko dzisiaj! Parówki babuni tańsze o <span class="math">60%</span>”. Czując przyspieszone bicie serca, pan Janusz kumuluje w sobie 
		gotowość do podjęcia walki o przecenione parówki. Ciska stertą ulotek i czym prędzej wskakuje na rower.
	</p>

	<div class="chapter">
	<div class="chapter_name">
		Tanie parówki
	</div>
	<hr>
	
	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Stoczywszy zacięty bój z panią Krystyną o pierwszeństwo w kolejce do mięsnego, pan Janusz zaopatruje się w dwa kilogramy parówek babuni. 
		Kierując się roztropnością i poradami matki, 
		uważnie czyta skład zakupionych kiełbasek: <span class="comment" id="Może zawierać śladowe ilości orzechów arachidowych">
		„Woda: <span class="math">40%</span>, Skóry wieprzowe: <span class="math">30%</span>, Seler: <span class="math">10%</span>, 
		Konserwanty: <span class="math">10%</span>, Mięso drobiowe: <span class="math">4%</span>, Skrobia ziemniaczana: <span class="math">4%</span>, 
		Gorczyca: <span class="math">1%</span>, Polepszacze smaku: <span class="math">1%</span>”</span>. Zadowolony z dobrego zakupu kieruje się do kasy.
	</p>

	<p>
		Z procentami spotykamy się prawie na co dzień. Właściwie są one niczym więcej niż innym sposobem na zapisanie ułamków dziesiętnych. 
		Symbol <span class="math">%</span> oznajmia, że mamy do czynienia z ułamkiem o mianowniku <span class="math">100</span> (z łac. „pro centum” – dla stu). 
		Konwersja procentów na ułamki zwykłe i dziesiętne jest bardzo prosta:
	</p>
	
	<ul>
		<li class="math">40% = 0,40 = 40/100</li>
		<li class="math">57% = 0,57 = 57/100</li>
		<li class="math">100% = 1</li>
		<li class="math">66,7% = 0,667 = 667/1000</li>
	</ul>
	
	<p>
		Matematyka doskonale mogłaby się obyć bez procentów. Jednak nie hipermarkety, banki, przedsiębiorstwa. Procenty stosujemy z prostego 
		powodu: dobrze działają na wyobraźnię. Najczęściej procentów używamy do opisania „części czegoś”. 
		Dość łatwo sobie uzmysłowić, że 100% odpowiada pełni, jedności, a pomniejsze procenty to coraz mniejsze fragmenty całości. 
		Gdy widzimy informację, że <span class="math">40%</span> <span class="comment" id="parówki pana Janusza">parówki</span> stanowi woda, mamy dość dobre wyobrażenie, 
		jak bardzo… ciekła… jest ta parówka. 
	</p>

	<div class="example">
		Pan Janusz zahacza o alejkę z kosmetykami i higieną. Etykieta na dezodorancie „Unholy Man Species” głosi, że produkt jest 
		polecany przez <span class="math">90%</span> mężczyzn. Oznacza to, że gdy wybierzemy losowych <span class="math">10</span> mężczyzn, 
		<span class="math">9</span> spośród 
		nich powinno wypowiedzieć się przychylnie na temat dezodorantu. Pan Janusz nie przypomina sobie, by ktokolwiek pytał go o zdanie na 
		ten temat.
	</div>
	<div class="example">
		W mleku <span class="math">3,2%</span> tłuszcz stanowi <span class="math">0,032</span> całej masy mleka. Michaś patrzy na mleko 
		<span class="math">3,2%</span> niechętnie. Preferuje śmietankę <span class="math">30%</span>.
	</div>
	<div class="example">
		Batonik „Banana Ecstasy” ma nałożony podatek VAT w wysokości <span class="math">23%</span>. Oznacza to, że gdy płacimy za kupowany batonik, 
		<span class="math">23/100</span> tej kwoty jest <span class="comment" id="kradzione">odprowadzane</span> do skarbu państwa.
	</div>
	
	</div>
	</div>
	</div>
	
	<div class="chapter">
	<div class="chapter_name">
		Procent liczby
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p class="problem">
		Zakładając, że pan Janusz zje zakupione <span class="math">2 kg</span> parówek, w których składzie mięso drobiowe stanowi <span class="math">4%</span>, 
		to ile mięsa drobiowego pan Janusz spożyje?
	</p>
	
	<p>
		Pytanie, które sobie zadajemy, brzmi „Ile to jest <span class="math">4%</span> z <span class="math">2 kg</span>?”. Obliczanie procentu liczby jest 
		tym samym, co obliczanie ułamka liczby. Odpowiedź daje proste mnożenie 
	</p>
	
	<p class="math" align="center">
		4%∙2 kg=4/100∙2 kg=8/100 kg=0,08 kg=80 g
	</p>
	
	<p>
		Podobnie, moglibyśmy zapytać	
	</p>
	
	<p class="problem">
		Jeśli w dwóch kilogramach parówek mieści się <span class="math">80 g</span> mięsa, to ile procent składu stanowi mięso?
	</p>
	
	<p>
		Wtedy obliczylibyśmy
	</p>
	
	<p class="math" align="center">
		(0,08 kg)/(2 kg)=0,04=4%
	</p>
	
	<p>
		Wykonując różne operacje na procentach nie zapominajmy, że symbol <span class="math">%</span> ma takie samo znaczenie jak ułamek <span class="math">1/100</span>. 
		Użycie procentu to po prostu wstydliwy sposób zapisu ułamka.
	</p>
	
	<div class="example">
		Dumny z udanego zakupu, pan Janusz udaje się z parówkami w torebce foliowej do eleganckiej restauracji włoskiej, by świętować 
		dobrze dokonaną oszczędność. Zamawia spaghetti i <span class="comment" id="Czy masz ukończone 18 lat?  Tak – zrozumiałem, 
		wkraczam / Nie – powrót do bezpieczeństwa"> butelkę <span class="math">0,75 l</span> wina Château de Camensac zawierającego 
		<span class="math">13%</span> alkoholu</span>. 
		Wypicie całej butelki zapewnia panu Januszowi niezapomniane doznania oraz <span class="math">13% ∙ 0,75 l = 0,13 ∙ 0,75 l = 0,0975 l</span> alkoholu w 
		organizmie.
	</div>
	<div class="example">
		Jadąc do domu na rowerze, pan Janusz spostrzega, że droga jest wyjątkowo długa, kręta i wyboista. W trosce o komfort jazdy pana 
		Janusza, policjant z drogówki rozporządza test alkomatem. Załóżmy, że w ciele pana Janusza znalazło 
		się <span class="math">0,09</span> kg alkoholu. Płyny limfatyczne stanowią <span class="math">70%</span> masy ciała, czyli szacując po sylwetce 
		<span class="math">70% ∙ 100 kg = 70 kg</span> ważą Januszowskie 
		płyny limfatyczne. W takim razie ile jest procent alkoholu we krwi Janusza? Niezawodne narzędzie oznajmia 
		zawartość <span class="math">(0,09 kg)/(70 kg)≈0,00129=0,129%</span> alkoholu. Przejażdżka <span class="comment" id="zależy od łapówki">
		zapewne</span> skończy się w tym miejscu.
	</div>
	
	<p>
		Procenty dobrze służą do wyrażania ułamków rzędu jednej setnej. Wtedy przed znakiem % będzie stała liczba naturalna. Gdy schodzimy na 
		rząd jednej tysięcznej, do użytku wchodzą <i>promile</i> wyrażane symbolem <span class="math">‰</span>. <span class="comment" id="Jak dobrze pójdzie, 
		stanie się to polskim przysłowiem.">Powszechnie mówi się, że pan Janusz ma <span class="math">1,29‰</span> alkoholu we krwi</span>, nie zaś 
		<span class="math">0,129%</span>.
	</p>

	<p>
		Spójrzmy na procenty od jeszcze innej strony.
	</p>
	
	<p class="problem">
		Jeśli pan Janusz jedzie radiowozem już piętnaście minut i znajduje się w <span class="math">20%</span> 
		drogi na komisariat, to ile czasu będzie trwała cała podróż?
	</p>
	
	<p>
		Aby sprostać temu trudnemu problemowi, 
		zastanawiamy się najpierw „ile razy większy jest pełen okres czasu od podanego fragmentu?”. Stwierdzamy, że <span class="math">100%</span> jest 
		<span class="math">5</span> razy większe 
		niż <span class="math">20%</span>. Cała podróż będzie więc trwała <span class="math">5</span> razy dłużej niż <span class="math">15</span> minut, 
		co daje godzinę i piętnaście minut. To będzie długa przejażdżka.
	</p>

	<p>
		Aby obliczyć wartość całej liczby, gdy znamy jakiś jej procent, musimy wykonać dzielenie: 
	</p>
	
	<p class="math" align="center">
		(15 min)/(20%)=(15 min)/(1/5)=5∙15 min=1 godz 15 min
	</p>
	
	<ul>
		<li>
			Ile wynosi <span class="math">13%</span> liczby <span class="math">58</span>?
			<p class="math" align="center">13%∙58=0,13∙58=7,54</p>
		</li>
		
		<li>
			Jakim procentem liczby <span class="math">60</span> jest liczba <span class="math">27</span>?
			<p class="math" align="center">27/60=9/20=45%</p>
		</li>
		
		<li>
			<span class="math">18</span> stanowi <span class="math">24%</span> pewnej liczby. Jakiej?
			<p class="math" align="center">18/(24%)=18/0,24=1800/24=75</p>
		</li>
		
	</ul>

	</div>
	</div>
	</div>

	<div class="chapter">
	<div class="chapter_name">
		Podwyżki i obniżki
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Przecena parówek o <span class="math">60%</span> to nie przelewki. Jeśli cena została obniżona o <span class="math">60%</span>, to znaczy, że 
		<span class="math">60%</span> pierwotnej ceny zostało skasowane. 
		Jeśli przed przeceną kilogram parówek kosztował <span class="math">15 zł</span>, to po przecenie będzie to jedynie <span class="math">6 zł</span>, czyli o 
		<span class="math">9 zł</span> mniej (jako że <span class="math">9 zł</span> to <span class="math">60%</span> z <span class="math">15 zł</span>).
	</p>

	<p>
		Podobnie, jeśli cena towaru idącego po <span class="math">40 zł</span> zostanie podniesiona o <span class="math">30%</span>, to znaczy, że 
		<span class="math">30%</span> pierwotnej ceny zostanie dodane – nowa cena będzie wynosić <span class="math">52 zł</span>.
	</p>

	<div class="example">
		<p>
			Rogale piekarza Bogdana sprzedawały się po <span class="math">3,20 zł</span>. Bogdan kocha swoje rogale i doszedł do wniosku, że są warte znacznie 
			więcej – podniósł cenę o <span class="math">25%</span>. 
		</p>
		
		<p class="math" align="center">
			3,20 zł+ 25%∙3,20 zł=3,20 zł+0,80 zł=4 zł
		</p>
		
		<p>
			Widząc smutne twarze rozczarowanych dzieci, Bogdan umiłował się. Obniżył cenę o <span class="math">25%</span>. 
		</p>
		
		<p class="math" align="center">
			4 zł-25%∙4 zł=4zł-1zł=3zł 
		</p>
		
		<p>
			Ku swemu zdziwieniu, Bogdan po obniżce nie otrzymał tej samej ceny, co na początku. Obniżka o <span class="math">25%</span> poprzedzona przez podwyżkę 
			o <span class="math">25%</span> w rezultacie obniża cenę.
		</p>
	</div>
	<div class="example">
		Krzyś postanowił sprzedać swoje biurko, by wymienić je na dłuższe. Przepełniony optymizmem ustanowił cenę <span class="math">600 zł</span>. Po miesiącu 
		uatrakcyjnił ofertę, obniżając cenę o <span class="math">50%</span> do <span class="math">300 zł</span>. Kolejny miesiąc napełnił Krzysia rezygnacją – 
		znów obniżył cenę o <span class="math">50%</span> do <span class="math">150 zł</span>. Biurko sprzedało się dopiero po kolejnej obniżce o 
		<span class="math">50%</span>. <span class="math">75 zł</span> zabolało dumę Krzysia. Taki sam efekt osiągnąłby, 
		obniżając cenę od razu o <span class="math">87,5%</span>.
	</div>

	<p class = "type">
		Warsztat
	</p>
		
	<p>
		Gdy chcemy obliczyć wartość ceny po podwyżce lub obniżce, możemy wykonać to na dwa sposoby:
	</p>
	
	<ul>
		<li>
			Do początkowej ceny dodać (lub odjąć) odpowiedni jej procent
			<p class="math" align="center">
				45 zł+20%∙45 zł=45 zł+9 zł=54 zł
			</p>
			<p class="math" align="center">
				70 zł-10%∙70zł=70 zł-7 zł=63 zł 
			</p>
		</li>
		<li>
			Początkową cenę pomnożyć przez odpowiedni ułamek
			<p class="math" align="center">
				45 zł ∙1,2=54 zł
			</p>
			<p class="math" align="center">
				70 zł∙0,9=63 zł
			</p>
		</li>
	</ul>
	
	<p>
		Obydwie operacje są sobie równoważne i sprowadzają się do wykonania tych samych rachunków, jednak w drugiej metodzie zapis jest trochę 
		przejrzystszy i znacznie wygodniejszy, gdy łączymy ze sobą wiele przecen i podwyżek. 
		Następujące po sobie: podwyżkę o <span class="math">25%</span> i obniżkę o <span class="math">25%</span> ceny <span class="math">3,20 zł</span> 
		możemy zapisać w jednej linijce:
	</p>
	
	<p class="math" align="center">
		3,20 zł∙1,25∙0,75=3,20 zł∙5/4∙3/4  =4 zł∙3/4=3 zł
	</p>
	
	<p>
		Co więcej, ponieważ mnożenie jest łączne:
	</p>
	
	<p class="math" align="center">
		3,20 zł∙1,25∙0,75=3,20 zł∙5/4∙3/4=3,20 zł∙15/16=3,20 zł∙0,9375=3zł
	</p>
	
	<p>
		Widzimy teraz, że działania piekarza Bogdana były równoważne jednorazowej obniżce o <span class="math">6,25%</span>.
	</p>

	<p class = "type">
		Intuicje
	</p>
	
	<p>
		Czasami interesuje nas zagadnienie odwrotne do obliczania podwyżki o dany procent: „O ile procent większa jest jedna liczba od drugiej?” 
		Początkowo pączek różany u Bogdana kosztował <span class="math">2 zł</span>, a teraz kosztuje <span class="math">2,25 zł</span>. Podejrzliwe dzieci chcą 
		wiedzieć, jak bardzo Bogdan z nich zdziera. <span class="comment" id="Ach ta dzisiejsza młodzież…">Chcą więc się dowiedzieć</span>
		„o ile procent podwyższono cenę <span class="math">2 zł</span>, skoro wyszło <span class="math">2,25 zł</span> ?”. 
		Nowa cena jest o <span class="math">0,25 zł</span> większa od pierwotnej. Wystarczy obliczyć, jaką 
		część początkowej ceny stanowi <span class="math">0,25 zł</span>:
	</p>
	
	<p class="math" align="center">
		(0,25 zł)/(2 zł)=1/8=12,5%
	</p>
	
	<p>
		Prawda jest brutalna: Bogdan podniósł cenę o <span class="math">12,5%</span>. Na tej samej zasadzie możemy się zastanawiać, o ile procent jedna liczba jest 
		mniejsza od drugiej. Pani Krystyna ważyła <span class="math">72 kg</span>. Od kiedy postanowiła wziąć udział w konkursie na top modelkę, schudła do 
		<span class="math">64 kg</span>. O ile procent mniej waży? Różnica wag wynosi <span class="math">72 kg – 64 kg = 8 kg</span>, czyli 
		<span class="math">(8 kg)/(72 kg)=11,(1)%</span> początkowej wagi. 
		Pani Krystyna zrzuciła ponad jedną dziesiątą masy ciała.
	</p>

	</div>
	</div>
	</div>

	<div class="chapter">
	<div class="chapter_name">
		Punkty procentowe
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Wyobraźmy sobie taką sytuację: W mieście Gotham pojawia się Joker. Współczynnik przestępczości wzrasta do <span class="math">35%</span>, co oznacza, 
		że statystycznie <span class="math">35</span> na <span class="math">100</span> mieszkańców miasta popełnia zbrodnie. Wtedy do miasta przybywa Batman i 
		zaprowadza porządek, by zwrócić obywatelom spokojny sen. Przegrana Jokera wstrząsnęła kryminalnym półświatkiem i w rezultacie przestępczość spadła do 
		<span class="math">14%</span>. Do miasta Gotham przybywa matematyk i pyta: o ile procent 
		spadła przestępczość w wyniku działań Batmana? Sierżant James Gordon przedstawia matematykowi dane i odpowiada z dumą, że o 
		<span class="math">21%</span>. Matematyk wyśmiewa go w twarz i opuszcza Gotham zdegustowany.
	</p>
	
	<p>
		Zastanówmy się nad poprawną odpowiedzią. Przypuśćmy chwilowo, że miasto Gotham liczy 
		<span class="math">100 000</span> mieszkańców. Jeśli po przybyciu Jokera współczynnik przestępczości wynosił <span class="math">35%</span>, w mieście 
		znajdowało się <span class="math">35 000</span> przestępców. 
		Gdy Batman posprzątał śmieci, w mieście pozostało <span class="math">14 000</span> przestępców. O ile procent liczba <span class="math">14 000</span>
		jest mniejsza od <span class="math">35 000</span>? 
	</p>
	
	<p class="math" align="center">
		(35 000-14 000)/(35 000)=(21 000)/(35 000)=3/5=60%
	</p>
	
	<p>
		I oto fakty: przestępczość w mieście spadła o <span class="math">60%</span>. 
	</p>

	<p>
		Gdy napotykamy problem: „o ile procent mniejszy jest odsetek <span class="math">14%</span> niż odsetek <span class="math">35%</span>?”, procenty możemy 
		potraktować jako zwykłe ułamki. Pytanie: „o ile procent mniejsza jest liczba <span class="math">0,14</span> niż <span class="math">0,35</span>?” 
		jest już znacznie bardziej zrozumiałe, choć wyraża ten sam dylemat.
	</p>

	<p>
		Liczba, którą podał James Gordon, wyrażała tzw. punkty procentowe. Gdyby sierżant stwierdził, że współczynnik przestępczości spadł o 
		<span class="math">21</span> punktów procentowych, zasłużyłby na szacunek matematyka. 
		Punkty procentowe służą właśnie do wyrażania różnicy pomiędzy dwoma wielkościami reprezentowanymi w postaci procentów.
	</p>

	<div class="example">
		Chipsy „Lay’s Prosto z Pieca” reklamują się zawartością tłuszczu obniżoną o <span class="math">70%</span>. Jeśli w zwykłych chipsach zawartość tłuszczu 
		wynosi <span class="math">30%</span>, to po obniżeniu zawartości tłuszczu o <span class="math">70%</span> będziemy mieli
	<p class="math" align="center">
		30%-70%∙30%=30%-21%=9%
	</p>
		
	Czyli Chipsy „Lay’s Prosto z Pieca” powinny zawierać <span class="math">9%</span> tłuszczu. Obniżka wynosi zatem <span class="math">21</span> punktów procentowych.
	</div>
	<div class="example">
		<span class="comment" id="Raczej nie musimy mieć bujnej wyobraźni.">Wyobraźmy sobie kraj, w którym poziom bezrobocia jest wysoki</span>
		i sięga <span class="math">15%</span>. Jeśli pewien szanowny polityk ogłosi, że obniży bezrobocie o <span class="math">10%</span>, to nie oczekujmy, 
		że w wyniku będzie ono wynosiło <span class="math">5%</span>. 
		Liczba o <span class="math">10%</span> mniejsza niż <span class="math">15%</span> to
		<p class="math" align="center">15%∙0,9=13,5%</p>
	czyli w najlepszym wypadku bezrobocie spadnie o <span class="math">1,5</span> punktu procentowego.
	</div>

	</div>
	</div>
	</div>
  
</div>

</body>

</html>