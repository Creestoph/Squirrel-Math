<!DOCTYPE HTML PUBLIC “-//W3C//DTD HTML 4.01 Transitional//EN”>
<html lang="pl">

<head>
	<title>Procenty</title>
	<meta http-equiv="content-type" content="text/html; charset=UTF-8" />
	<link rel="stylesheet" href="../lesson_style.css">
	
	<script src="https://ajax.googleapis.com/ajax/libs/jquery/1.12.0/jquery.min.js"></script>
	<script type="text/javascript" src="https://cdn.mathjax.org/mathjax/latest/MathJax.js?config=MML_HTMLorMML"></script>
	<script src="../.scripts/columnar_addition.js"></script>
	<script src="../.scripts/scroll_hide.js"></script>
	<script src="../.scripts/draggable.js"></script>
	<script src="../.scripts/math.js"></script>
	<script src="../.scripts/comment.js"></script>
</head>

<body class="lesson">
  
<div class = "menu">
	<a href="../index.html"><button class = "button_convey" style="position: absolute; left: 10px"><span>Strona główna</span></button></a>
	<a href="../drzewo.html"><button class = "button_convey" style="position: absolute; left: 250px"><span>Drzewo</span></button></a>
	<a href="procenty_short.html"><button class = "button_convey" style="position: relative; left: 80%"><span>Wersja skrócona</span></button></a>
</div>
  
<div class="main">

	<p class="lesson_title">
		Procenty
	</p>
    
	<p>
		Pewnego wiosennego poranka pan Janusz ze smakiem kawy w ustach i leniwym nieładem we włosach wyrusza w stronę skrzynki pocztowej, 
		oczekując listów od miłości sprzed lat. Niepewna, acz wprawna ręka wyciąga stertę papierów, wśród 
		których przeważają prośby i groźby rodzaju „od czerwca podwyżka cen gazu o 30%”. Pocierając prawy pośladek, niewzruszony pan Janusz 
		przegląda dalej. Jego uwagę przykuwa ulotka hipermarketu „Bułka – stać nawet Ciebie!” 
		niosąca światu nowinę „Tylko dzisiaj! Parówki babuni tańsze o 60%”. Czując przyspieszone bicie serca, pan Janusz kumuluje w sobie gotowość 
		do podjęcia walki o przecenione parówki. Ciska stertą ulotek i czym prędzej wskakuje na rower.
	</p>

	<div class="chapter">
	<div class="chapter_name">
		Tanie parówki
	</div>
	<hr>
	
	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Stoczywszy zacięty bój z panią Krystyną o pierwszeństwo w kolejce do mięsnego, pan Janusz zaopatruje się w dwa kilogramy parówek babuni. Kierując się roztropnością i poradami matki, 
		uważnie czyta skład zakupionych kiełbasek: <span class="comment" id="Może zawierać śladowe ilości orzechów arachidowych">
		„Woda: 40%, Skóry wieprzowe: 30%, Seler: 10%, Konserwanty: 10%, Mięso drobiowe: 4%, Skrobia ziemniaczana: 4%, Gorczyca: 1%, 
		Polepszacze smaku: 1%”</span>. Zadowolony z dobrego zakupu kieruje się do kasy.
	</p>

	<p>
		Z procentami spotykamy się prawie na co dzień. Właściwie są one niczym więcej niż innym sposobem na zapisanie ułamków dziesiętnych. 
		Symbol % oznajmia, że mamy do czynienia z ułamkiem o mianowniku 100 (z łac. „pro centum” – dla stu). 
		Konwersja procentów na ułamki zwykłe i dziesiętne jest bardzo prosta:
	</p>
	
	<ul>
		<li class="math">40% = 0,40 = 40/100</li>
		<li class="math">57% = 0,57 = 57/100</li>
		<li class="math">100% = 1</li>
		<li class="math">66,7% = 0,667 = 667/1000</li>
	</ul>
	
	<p>
		Matematyka doskonale mogłaby się obyć bez procentów. Jednak nie hipermarkety, banki, przedsiębiorstwa. Procenty stosujemy z prostego 
		powodu: dobrze działają na wyobraźnię. Najczęściej procentów używamy do opisania „części czegoś”. 
		Dość łatwo sobie uzmysłowić, że 100% odpowiada pełni, jedności, a pomniejsze procenty to coraz mniejsze fragmenty całości. 
		Gdy widzimy informację, że 40% <span class="comment" id="parówki pana Janusza">parówki</span> stanowi woda, mamy dość dobre wyobrażenie, 
		jak bardzo… ciekła… jest ta parówka. 
	</p>

	<ul>
		<li>
			Pan Janusz zahacza o alejkę z kosmetykami i higieną. Etykieta na dezodorancie „Unholy Man Species” głosi, że produkt jest 
			polecany przez 90% mężczyzn. Oznacza to, że gdy wybierzemy losowych 10 mężczyzn, 9 spośród 
			nich powinno wypowiedzieć się przychylnie na temat dezodorantu. Pan Janusz nie przypomina sobie, by ktokolwiek pytał go o zdanie na 
			ten temat.
		</li>
		<li>
			W mleku 3,2% tłuszcz stanowi 0,032 całej masy mleka. Michaś patrzy na mleko 3,2% niechętnie. Preferuje śmietankę 30%.
		</li>
		<li>
			Batonik „Banana Ecstasy” ma nałożony podatek VAT w wysokości 23%. Oznacza to, że gdy płacimy za kupowany batonik, 
			<span class="math">23/100</span> tej kwoty jest <span class="comment" id="kradzione">odprowadzane</span> do skarbu państwa.
		</li>
	</ul>
	
	</div>
	</div>
	</div>
	
	<div class="chapter">
	<div class="chapter_name">
		Procent liczby
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p class="problem">
		Zakładając, że pan Janusz zje zakupione 2 kg parówek, w których składzie mięso drobiowe stanowi 4%, to ile mięsa drobiowego pan 
		Janusz spożyje?
	</p>
	
	<p>
		Pytanie, które sobie zadajemy, brzmi „Ile to jest 4% z 2 kg?”. Obliczanie procentu liczby jest 
		tym samym, co obliczanie ułamka liczby. Odpowiedź daje proste mnożenie 
	</p>
	
	<p class="math" align="center">
		4%∙2 kg=4/100∙2 kg=8/100 kg=0,08 kg=80 g
	</p>
	
	<p>
		Podobnie, moglibyśmy zapytać	
	</p>
	
	<p class="problem">
		Jeśli w dwóch kilogramach parówek mieści się 80 g mięsa, to ile procent składu stanowi mięso?
	</p>
	
	<p>
		Wtedy obliczylibyśmy
	</p>
	
	<p class="math" align="center">
		(0,08 kg)/(2 kg)=0,04=4%
	</p>
	
	<p>
		Wykonując różne operacje na procentach nie zapominajmy, że symbol % ma takie samo znaczenie jak ułamek <span class="math">1/100</span>. 
		Użycie procentu to po prostu wstydliwy sposób zapisu ułamka.
	</p>
	
	<ul>
		<li>
			Dumny z udanego zakupu, pan Janusz udaje się z parówkami w torebce foliowej do eleganckiej restauracji włoskiej, by świętować 
			dobrze dokonaną oszczędność. Zamawia spaghetti i <span class="comment" id="Czy masz ukończone 18 lat?  Tak – zrozumiałem, 
			wkraczam / Nie – powrót do bezpieczeństwa"> butelkę 0,75 l wina Château de Camensac zawierającego 13% alkoholu</span>. 
			Wypicie całej butelki zapewnia panu Januszowi niezapomniane doznania oraz 13% ∙ 0,75 l = 0,13 ∙ 0,75 l = 0,0975 l alkoholu w 
			organizmie.
		</li>
		<li>
			Jadąc do domu na rowerze, pan Janusz spostrzega, że droga jest wyjątkowo długa, kręta i wyboista. W trosce o komfort jazdy pana 
			Janusza, policjant z drogówki rozporządza test alkomatem. Załóżmy, że w ciele pana Janusza znalazło 
			się 0,09 kg alkoholu. Płyny limfatyczne stanowią 70% masy ciała, czyli szacując po sylwetce 70% ∙ 100 kg = 70 kg ważą Januszowskie 
			płyny limfatyczne. W takim razie ile jest procent alkoholu we krwi Janusza? Niezawodne narzędzie oznajmia 
			zawartość <span class="math">(0,09 kg)/(70 kg)≈0,00129=0,129%</span> alkoholu. Przejażdżka <span class="comment" id="zależy od łapówki">
			zapewne</span> skończy się w tym miejscu.
		</li>
	</ul>
	
	<p>
		Procenty dobrze służą do wyrażania ułamków rzędu jednej setnej. Wtedy przed znakiem % będzie stała liczba naturalna. Gdy schodzimy na 
		rząd jednej tysięcznej, do użytku wchodzą <i>promile</i> wyrażane symbolem ‰. <span class="comment" id="Jak dobrze pójdzie, 
		stanie się to polskim przysłowiem.">Powszechnie mówi się, że pan Janusz ma 1,29‰ alkoholu we krwi</span>, nie zaś 0,129%.
	</p>

	<p>
		Spójrzmy na procenty od jeszcze innej strony.
	</p>
	
	<p class="problem">
		Jeśli pan Janusz jedzie radiowozem już piętnaście minut i znajduje się w 20% 
		drogi na komisariat, to ile czasu będzie trwała cała podróż?
	</p>
	
	<p>
		Aby sprostać temu trudnemu problemowi, 
		zastanawiamy się najpierw „ile razy większy jest pełen okres czasu od podanego fragmentu?”. Stwierdzamy, że 100% jest 5 razy większe 
		niż 20%. Cała podróż będzie więc trwała 5 razy dłużej niż 15 minut, co daje godzinę i piętnaście minut. 
		To będzie długa przejażdżka.
	</p>

	<p>
		Aby obliczyć wartość całej liczby, gdy znamy jakiś jej procent, musimy wykonać dzielenie: 
	</p>
	
	<p class="math" align="center">
		(15 min)/(20%)=(15 min)/(1/5)=5∙15 min=1 godz 15 min
	</p>
	
	<ul>
		<li>
			Ile wynosi 13% liczby 58?
			<p class="math" align="center">13%∙58=0,13∙58=7,54</p>
		</li>
		
		<li>
			Jakim procentem liczby 60 jest liczba 27?
			<p class="math" align="center">27/60=9/20=45%</p>
		</li>
		
		<li>
			18 stanowi 24% pewnej liczby. Jakiej?
			<p class="math" align="center">18/(24%)=18/0,24=1800/24=75</p>
		</li>
		
	</ul>

	</div>
	</div>
	</div>

	<div class="chapter">
	<div class="chapter_name">
		Podwyżki i obniżki
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Przecena parówek o 60% to nie przelewki. Jeśli cena została obniżona o 60%, to znaczy, że 60% pierwotnej ceny zostało skasowane. 
		Jeśli przed przeceną kilogram parówek kosztował 15 zł, to po przecenie będzie to jedynie 6 zł, czyli o 9 zł mniej 
		(jako że 9 zł to 60% z 15 zł).
	</p>

	<p>
		Podobnie, jeśli cena towaru idącego po 40 zł zostanie podniesiona o 30%, to znaczy, że 30% pierwotnej ceny zostanie dodane – nowa cena 
		będzie wynosić 52 zł.
	</p>

	<ul>
		<li>
			<p>
				Rogale piekarza Bogdana sprzedawały się po 3,20 zł. Bogdan kocha swoje rogale i doszedł do wniosku, że są warte znacznie więcej – 
				podniósł cenę o 25%. 
			</p>
			
			<p class="math" align="center">
				3,20 zł+ 25%∙3,20 zł=3,20 zł+0,80 zł=4 zł
			</p>
			
			<p>
				Widząc smutne twarze rozczarowanych dzieci, Bogdan umiłował się. Obniżył cenę o 25%. 
			</p>
			
			<p class="math" align="center">
				4 zł-25%∙4 zł=4zł-1zł=3zł 
			</p>
			
			<p>
				Ku swemu zdziwieniu, Bogdan po obniżce nie otrzymał tej samej ceny, co na początku. Obniżka o 25% poprzedzona przez podwyżkę 
				o 25% w rezultacie obniża cenę.
			</p>
		</li>
		<li>
			Krzyś postanowił sprzedać swoje biurko, by wymienić je na dłuższe. Przepełniony optymizmem ustanowił cenę 600 zł. Po miesiącu 
			uatrakcyjnił ofertę, obniżając cenę o 50% do 300 zł. Kolejny miesiąc napełnił Krzysia rezygnacją – znów obniżył 
			cenę o 50% do 150 zł. Biurko sprzedało się dopiero po kolejnej obniżce o 50%. 75 zł zabolało dumę Krzysia. Taki sam efekt osiągnąłby, 
			obniżając cenę od razu o 87,5%.
		</li>
	</ul>

	<p class = "type">
		Warsztat
	</p>
		
	<p>
		Gdy chcemy obliczyć wartość ceny po podwyżce lub obniżce, możemy wykonać to na dwa sposoby:
	</p>
	
	<ul>
		<li>
			Do początkowej ceny dodać (lub odjąć) odpowiedni jej procent
			<p class="math" align="center">
				45 zł+20%∙45 zł=45 zł+9 zł=54 zł
			</p>
			<p class="math" align="center">
				70 zł-10%∙70zł=70 zł-7 zł=63 zł 
			</p>
		</li>
		<li>
			Początkową cenę pomnożyć przez odpowiedni ułamek
			<p class="math" align="center">
				45 zł ∙1,2=54 zł
			</p>
			<p class="math" align="center">
				70 zł∙0,9=63 zł
			</p>
		</li>
	</ul>
	
	<p>
		Obydwie operacje są sobie równoważne i sprowadzają się do wykonania tych samych rachunków, jednak w drugiej metodzie zapis jest trochę 
		przejrzystszy i znacznie wygodniejszy, gdy łączymy ze sobą wiele przecen i podwyżek. 
		Następujące po sobie: podwyżkę o 25% i obniżkę o 25% ceny 3,20 zł możemy zapisać w jednej linijce:
	</p>
	
	<p class="math" align="center">
		3,20 zł∙1,25∙0,75=3,20 zł∙5/4∙3/4  =4 zł∙3/4=3 zł
	</p>
	
	<p>
		Co więcej, ponieważ mnożenie jest łączne:
	</p>
	
	<p class="math" align="center">
		3,20 zł∙1,25∙0,75=3,20 zł∙5/4∙3/4=3,20 zł∙15/16=3,20 zł∙0,9375=3zł
	</p>
	
	<p>
		Widzimy teraz, że działania piekarza Bogdana były równoważne jednorazowej obniżce o 6,25%.
	</p>

	<p class = "type">
		Intuicje
	</p>
	
	<p>
		Czasami interesuje nas zagadnienie odwrotne do obliczania podwyżki o dany procent: „O ile procent większa jest jedna liczba od drugiej?” 
		Początkowo pączek różany u Bogdana kosztował 2 zł, a teraz kosztuje 2,25 zł. Podejrzliwe dzieci chcą 
		wiedzieć, jak bardzo Bogdan z nich zdziera. <span class="comment" id="Ach ta dzisiejsza młodzież…">Chcą więc się dowiedzieć</span>
		„o ile procent podwyższono cenę 2 zł, skoro wyszło 2,25 zł ?”. 
		Nowa cena jest o 0,25 zł większa od pierwotnej. Wystarczy obliczyć, jaką 
		część początkowej ceny stanowi 0,25 zł:
	</p>
	
	<p class="math" align="center">
		(0,25 zł)/(2 zł)=1/8=12,5%
	</p>
	
	<p>
		Prawda jest brutalna: Bogdan podniósł cenę o 12,5%. Na tej samej zasadzie możemy się zastanawiać, o ile procent jedna liczba jest mniejsza od drugiej. 
		Pani Krystyna ważyła 72 kg. Od kiedy postanowiła wziąć udział w konkursie na top modelkę, schudła do 64 kg. O ile procent mniej waży? Różnica wag wynosi 72 kg – 64 kg = 8 kg, czyli <span class="math">(8 kg)/(72 kg)=11,(1)%</span> początkowej wagi. 
		Pani Krystyna zrzuciła ponad jedną dziesiątą masy ciała.
	</p>

	</div>
	</div>
	</div>

	<div class="chapter">
	<div class="chapter_name">
		Punkty procentowe
	</div>
	<hr>

	<div class="chapter_mask">
	<div class="chapter_body">
	<p class = "type">
		Intuicje
	</p>
	
	<p>
		Wyobraźmy sobie taką sytuację: W mieście Gotham pojawia się Joker. Współczynnik przestępczości wzrasta do 35%, co oznacza, że statystycznie 35 na 100 mieszkańców miasta popełnia zbrodnie. Wtedy do miasta przybywa Batman i 
		zaprowadza porządek, by zwrócić obywatelom spokojny sen. Przegrana Jokera wstrząsnęła kryminalnym półświatkiem i w rezultacie przestępczość spadła do 14%. Do miasta Gotham przybywa matematyk i pyta: o ile procent 
		spadła przestępczość w wyniku działań Batmana? Sierżant James Gordon przedstawia matematykowi dane i odpowiada z dumą, że o 21%. Matematyk wyśmiewa go w twarz i opuszcza Gotham zdegustowany.
	</p>
	
	<p>
		Zastanówmy się nad poprawną odpowiedzią. Przypuśćmy chwilowo, że miasto Gotham liczy 100 000 mieszkańców. Jeśli po przybyciu Jokera współczynnik przestępczości wynosił 35%, w mieście znajdowało się 35 000 przestępców. 
		Gdy Batman posprzątał śmieci, w mieście pozostało 14 000 przestępców. O ile procent liczba 14 000 jest mniejsza od 35 000? 
	</p>
	
	<p class="math" align="center">
		(35 000-14 000)/(35 000)=(21 000)/(35 000)=3/5=60%
	</p>
	
	<p>
		I oto fakty: przestępczość w mieście spadła o 60%. 
	</p>

	<p>
		Gdy napotykamy problem: „o ile procent mniejszy jest odsetek 14% niż odsetek 35%?”, procenty możemy potraktować jako zwykłe ułamki. Pytanie: „o ile procent mniejsza jest liczba 0,14 niż 0,35?” 
		jest już znacznie bardziej zrozumiałe, choć wyraża ten sam dylemat.
	</p>

	<p>
		Liczba, którą podał James Gordon, wyrażała tzw. punkty procentowe. Gdyby sierżant stwierdził, że współczynnik przestępczości spadł o 21 punktów procentowych, zasłużyłby na szacunek matematyka. 
		Punkty procentowe służą właśnie do wyrażania różnicy pomiędzy dwoma wielkościami reprezentowanymi w postaci procentów.
	</p>

	<ul>
		<li>
			Chipsy „Lay’s Prosto z Pieca” reklamują się zawartością tłuszczu obniżoną o 70%. Jeśli w zwykłych chipsach zawartość tłuszczu wynosi 30%, to po obniżeniu zawartości tłuszczu o 70% będziemy mieli
		<p class="math" align="center">
			30%-70%∙30%=30%-21%=9%
		</p>
	
		Czyli Chipsy „Lay’s Prosto z Pieca” powinny zawierać 9% tłuszczu. Obniżka wynosi zatem 21 punktów procentowych.
		</li>
		<li>
			<span class="comment" id="Raczej nie musimy mieć bujnej wyobraźni.">Wyobraźmy sobie kraj, w którym poziom bezrobocia jest wysoki</span>
			i sięga 15%. Jeśli pewien szanowny polityk ogłosi, że obniży bezrobocie o 10%, to nie oczekujmy, że w wyniku będzie ono wynosiło 5%. 
			Liczba o 10% mniejsza niż 15% to
			<p class="math" align="center">15%∙0,9=13,5%</p>
		czyli w najlepszym wypadku bezrobocie spadnie o 1,5 punktu procentowego.
		</li>
	</ul>

	</div>
	</div>
	</div>
  
</div>

</body>

</html>