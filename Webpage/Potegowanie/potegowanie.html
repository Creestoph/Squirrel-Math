<!DOCTYPE HTML PUBLIC “-//W3C//DTD HTML 4.01 Transitional//EN”>
<html lang="pl">

<head>
	<title>Potęgowanie</title>
	<meta http-equiv="content-type" content="text/html; charset=UTF-8" />
	<link rel="stylesheet" href="../lesson_style.css">
	<link rel="stylesheet" href="./style.css">
	
	<script src="https://ajax.googleapis.com/ajax/libs/jquery/1.12.0/jquery.min.js"></script>
	<script type="text/javascript" src="https://cdn.mathjax.org/mathjax/latest/MathJax.js?config=MML_HTMLorMML"></script>
	<script src="../.scripts/scroll_hide.js"></script>
	<script src="../.scripts/draggable.js"></script>
	<script src="../.scripts/math.js"></script>
	<script src="../.scripts/comment.js"></script>
</head>

<body class="lesson">
  
<div class = "menu">
	<a href="../index.html"><button class = "button_convey" style="position: absolute; left: 10px"><span>Strona główna</span></button></a>
	<a href="../drzewo.html"><button class = "button_convey" style="position: absolute; left: 250px"><span>Drzewo</span></button></a>
	<a href="potegowanie_short.html"><button class = "button_convey" style="position: relative; left: 80%"><span>Wersja skrócona</span></button></a>
</div>
  
<div class="main">

	<p class="lesson_title">
		Potęgowanie
	</p>
    
	<p>
		Dodawanie, odejmowanie, mnożenie i dzielenie to dopiero przedsmak tego, co można wyczyniać z liczbami. 
		Jeśli już wydawało Ci się, że posiadasz pewną władzę nad arytmetyką, czas zobaczyć, czym w matematyce jest prawdziwa potęga.
	</p>

	<div class="chapter">
	<div class="chapter_name">
		Mnożenie to za mało
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
	
	<p>
		Przypomnijmy sobie pierwsze kroki, jakie stawialiśmy w świecie matematyki, 
		poznając, czym jest mnożenie. Zdefiniowaliśmy je jako wielokrotne dodawanie do siebie tej samej liczby:
	</p>

	<p class="math" align="center">
		3+3+3+3+3=5∙3
	</p>

	<p>
		Pięciokrotne dodanie do siebie trójki oznaczaliśmy jako „pięć razy trzy”, propagując, że mnożenie jest działaniem wyższego rzędu niż 
		dodawanie. Na tej samej zasadzie definiujemy potęgowanie, jako działanie wyższego rzędu niż mnożenie:
	</p>
	
	<p class="math" align="center">
		3∙3∙3∙3∙3=3^5
	</p>

	<p>
		Pięciokrotne pomnożenie przez siebie trójki oznaczamy jako „trzy do potęgi piątej” i zapisujemy to jako trójkę posiadającą w 
		<i>indeksie górnym</i> piątkę. Liczba, którą mnożymy przez siebie wielokrotnie, to <i>podstawa potęgi</i>, a ilość mnożeń, jakich 
		dokonujemy (mała liczba w prawym górnym rogu), to <i>wykładnik potęgi</i>. 
	</p>
	
	<p>
		W zagadnieniach informatycznych potęgę zapisujemy z użyciem symbolu <span class="math">Text(^)</span> widocznego na klawiszu 
		<span class="math">6</span> klawiatury 
		komputera.
	</p>
	
	<p class="math" align="center">
		3∙3∙3∙3∙3=3Text(^)5
	</p>
	
	<p>
		Jest to wygodny zapis, gdy nie mamy możliwości sformatowania tekstu w indeksie górnym.
	</p>
	
	<p class="type">
		Formalnie
	</p>
	
	<p>
		Ponieważ osiągamy powoli matematyczną dojrzałość i zapis w postaci wyrażeń algebraicznych nie jest nam obcy, możemy zdefiniować 
		potęgowanie w trochę bardziej ogólnej formie:
	</p>

	<center><img src=".images/Screenshot_1.png" align="middle"></img></center>
	
	<p>
		Powyższy zapis ucieszy matematyka bardziej, niż wyjaśnianie potęgowania na kilku przykładach, ze względu na swoją uniwersalność. Jest to dość 
		formalna definicja potęgowania, która mówi, że pod <span class="math">a</span> oraz <span class="math">b</span> możemy podstawić dowolne 
		liczby i zinterpretować napis <span class="math">a^b</span> jako pomnożenie 
		liczby <span class="math">a</span> przez siebie <span class="math">b</span> razy. W takim zapisie liczba <span class="math">a</span> jest podstawą potęgi, zaś liczba <span class="math">b</span> to wykładnik 
		potęgi, a sam zapis <span class="math">a^b</span> nazywamy potęgą liczby <span class="math">a</span>. 
	</p>

	<p class="type">
		Rozszerzenie
	</p>
	
	<p>
		Co ciekawe, chociaż dodawanie oraz mnożenie są działaniami łącznymi i przemiennymi, potęgowanie nie jest ani łączne, ani przemienne:
	</p>
	
	<ul>
		<li><span class="math">2^3=2∙2∙2=8</span> nie jest tym samym co <span class="math">3^2=3∙3=9</span></li>
		<li><span class="math">Bracket(2^2 )^3=Bracket(2*2)^3=4^3=4∙4∙4=64</span> nie jest tym samym, co 
		<span class="math">2^(Bracket(2^3 ) )=2^Bracket(2*2*2)=2^8=2∙2∙2∙2∙2∙2∙2∙2=256</span></li>
	</ul>

	</div>
	</div>
	</div>
	
	<div class="chapter">
	<div class="chapter_name">
		Kwadraty i sześciany
	</div>
	<hr>
	
	<div class="chapter_mask">
	<div class="chapter_body">
	
	<p class="type">
		Intuicje
	</p>
	
	<p>
		W praktyce potęgowanie pełni rolę narzędzia matematycznego, dzięki któremu nie musimy pisać nużąco długich iloczynów, gdy jako czynnik 
		pojawia się kilka razy ta sama liczba. Im dalej zagłębiamy się w matematyczne fantazje, tym bardziej oddalamy się <span class="comment"
		id="i od Boga.">od przyziemnych, 
		namacalnych, życiowych zagadnień</span>, przez co ilustrowanie matematyki "codziennymi" problemami staje się niemożliwe.
		Potęgowanie stoi jeszcze na granicy abstrakcji i przy odrobinie dobrej woli możemy zobaczyć 
		potęgowanie w akcji.
	</p>

	<p>
		Potrzebujemy klocków. Dużo klocków. Potęgowanie może być dobrą zabawą, a żeby tego dowieźć 
		ustawimy klocki jeden obok drugiego, wzdłuż linii:
	</p>

	<center><img src=".images/Screenshot_2.png" align="middle"></img></center>
	
	<p>
		Pięć klocków w jednej linii możemy postrzegać jako <span class="math">5^1</span>, jakby piątka występująca w iloczynie tylko jeden raz. 
		Następnie rozmieśćmy 
		klocki na podłodze, jeden obok drugiego w regularnych rządkach i kolumnach: 
	</p>

	<center><img src=".images/Screenshot_3.png" align="middle"></img></center>
	
	<p>
		Mamy pięć poziomych rzędów, a w każdym z nich mieści się pięć klocków, czyli razem:
	</p>
	
	<p class="math" align="center">
		5∙5=5^2
	</p>
	
	<p>
		Jeżeli masz pewną wprawę w rozpoznawaniu kształtów geometrycznych, możesz zauważyć, że powyższy obrazek przedstawia klocki ułożone w 
		kwadrat. Z tego powodu drugą potęgę liczby nazywamy <i>kwadratem</i> tej liczby. Będziemy więc mówić, że 
		„<span class="math">25</span> jest kwadratem liczby <span class="math">5</span>” lub że „<span class="math">5</span> do kwadratu 
		wynosi <span class="math">25</span>”.
		Postępując dalej w naszym szaleństwie, ułóżmy kwadraty z klocków w warstwy, jedna nad drugą:
	</p>

	<center><img src=".images/Screenshot_4.png" align="middle"></img></center>
	
	<p>
		Liczba klocków w naszej pokaźnej konstrukcji wynosi
	</p>
	
	<p class="math" align="center">
		5∙5∙5=5^3
	</p>
	
	<p>
		ponieważ składa się ona z <span class="math">5</span> warstw, a każda ma 
		<span class="math">25</span> klocków. Kształt, który przypomina nasza konstrukcja, to sześcian i z tego powodu trzecią potęgę liczby 
		nazywamy <i>sześcianem</i> tej liczby. Będziemy mówić, że „<span class="math">125</span> jest sześcianem liczby <span class="math">5</span>” 
		lub że „<span class="math">5</span> do sześcianu wynosi <span class="math">125</span>”.
		Niestety tu nasza wizualizacja się kończy, jak również kończy się specjalne nazewnictwo kolejnych potęg. 
		<span class="math">5^4</span> będziemy czytać po prostu jako „pięć do potęgi czwartej”. Graficzna reprezentacja czwartej potęgi 
		wymagałaby właściwie czegoś w rodzaju czwartego wymiaru przestrzennego, a my jeszcze nie jesteśmy gotowi na SF.
	</p>
	
	<p class="type">
		Warsztat
	</p>
	
	<p>
		Wkrótce okaże się, że znajomość kwadratów i sześcianów niewielkich liczb naturalnych jest bardzo pomocna, by nabrać biegłości w rachunkach.
		Jeśli zależy Ci na osiągnięciu poziomu oficera, a nie jedynie marnego kadeta, przyzwyczaj swoje oczy do tych wartości:
	</p>
	
	<p align="center">
		<table class="table1">
			<tr><td class="math">0^2=0</td><td class="math">0^3=0</td></tr>
			<tr><td class="math">1^2=1</td><td class="math">1^3=1</td></tr>
			<tr><td class="math">2^2=4</td><td class="math">2^3=8</td></tr>
			<tr><td class="math">3^2=9</td><td class="math">3^3=27</td></tr>
			<tr><td class="math">4^2=16</td><td class="math">4^3=64</td></tr>
			<tr><td class="math">5^2=25</td><td class="math">5^3=125</td></tr>
			<tr><td class="math">6^2=36</td><td class="math">6^3=216</td></tr>
			<tr><td class="math">7^2=49</td><td class="math">7^3=343</td></tr>
			<tr><td class="math">8^2=64</td><td class="math">8^3=512</td></tr>
			<tr><td class="math">9^2=81</td><td class="math">9^3=729</td></tr>
			<tr><td class="math">10^2=100</td><td class="math">10^3=1000</td></tr>
			<tr><td class="math">11^2=121</td><td class="math">11^3=1331</td></tr>
			<tr><td class="math">12^2=144</td><td class="math">12^3=1728</td></tr>
			<tr><td class="math">13^2=169</td><td class="math">13^3=2197</td></tr>
			<tr><td class="math">14^2=196</td><td class="math">14^3=2744</td></tr>
			<tr><td class="math">15^2=225</td><td class="math">15^3=3375</td></tr>
			<tr><td class="math">16^2=256</td><td class="math">16^3=4096</td></tr>
			<tr><td class="math">17^2=289</td><td class="math">17^3=4913</td></tr>
			<tr><td class="math">18^2=324</td><td class="math">18^3=5832</td></tr>
			<tr><td class="math">19^2=361</td><td class="math">19^3=6859</td></tr>
			<tr><td class="math">20^2=400</td><td class="math">20^3=8000</td></tr>
		</table>
	</p>
	
	<p>
		Aby uchodzić za człowieka wykształconego, powinieneś dobrze znać kwadraty i sześciany pierwszych dziesięciu liczb naturalnych.
	</p>
	
	</div>
	</div>
	</div>
	
	<div class="chapter">
	<div class="chapter_name">
		Potęgowanie a kolejność wykonywania działań
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
	
	<p>
		Ponieważ mnożenie jest działaniem wyższego rzędu niż dodawanie, wykonujemy je jako pierwsze w działaniu. Podobnie, skoro potęgowanie 
		jest działaniem wyższego rzędu niż mnożenie, będzie ono miało pierwszeństwo  przed mnożeniem. Zaktualizowana kolejność wykonywania 
		działań wyglądałaby następująco:
	</p>
	
	<ol style="margin-top: 0" class="formula">
		<li style="text-align: left">Działania w nawiasach;</li>
		<li style="text-align: left">Potęgowanie;</li>
		<li style="text-align: left">Mnożenie i dzielenie w kolejności występowania;</li>
		<li style="text-align: left">Dodawanie i odejmowanie w kolejności występowania.</li>
	</ol>

	<p>
		Tak więc:
	</p>
	
	<ul>
		<li class="math">3∙4^(2+1)+5=3∙4^3+5=3∙64+5=192+5=197</li>
		<li class="math">6:3^2-Bracket(6:3)^2=6:9-2^2=2/3-4=-10/3</li>
		<li class="math">2^(3^2 )=2^9=512</li>
		<li class="math">5^2-4^2-Bracket(-3)^2=25-16-9=0</li>
	</ul>
	
	<p>
		Warto mieć na uwadze, że zapis <span class="math">-2^4</span> oznacza „dwa do czwartej na minusie”, czyli liczbę ujemną o wartości 
		<span class="math">-16</span>, ale zapis <span class="math">Bracket(-2)^4</span> to czwarta potęga liczby <span class="math">-2</span>, a 
		więc <span class="math">16</span>.
	</p>

	</div>
	</div>
	</div>
	
	<div class="chapter">
	<div class="chapter_name">
		Potęgi o wykładniku całkowitym
	</div>
	<hr>
	
	<div class="chapter_mask">
	<div class="chapter_body">

	<p class="type">
		Intuicje
	</p>
	
	<p>
		Potrafimy już rozpracowywać zapiski typu <span class="math">a^b</span>, gdzie <span class="math">b</span> jest jakąś liczbą naturalną 
		typu <span class="math">1</span>, <span class="math">2</span>, <span class="math">3</span>, <span class="math">4</span>, 
		<span class="math">5</span>… zaś <span class="math">a</span> może być dowolną znaną nam liczbą: dodatnią, ujemną, ułamkową... W ramach ćwiczenia:
	</p>
	
	<ul>
		<li class="math">2^5=2∙2∙2∙2∙2=32</li>
		<li class="math">Bracket(-3)^4=Bracket(-3)∙Bracket(-3)∙Bracket(-3)∙Bracket(-3)=81</li>
		<li class="math">Bracket(5/4)^2=5/4∙5/4=25/16</li>
		<li class="math">Bracket(-1/7)^3=Bracket(-1/7)∙Bracket(-1/7)∙Bracket(-1/7)=-1/343</li>
	</ul>
	
	<p>
		Warto zauważyć kilka podstawowych cech potęgowania:
	</p>
	
	<ul>
		<li>
			Dowolna liczba podniesiona do potęgi pierwszej to ta sama liczba: 
			<p class="math" align="center">
				a^1=a
			</p>
		</li>
		<li>
			Jedynka podniesiona do dowolnej potęgi wynosi zawsze <span class="math">1</span>: 
			<p class="math" align="center">
				1^a=1
			</p>
		</li>
		<li>
			Zero podniesione do dowolnej potęgi wynosi zawsze <span class="math">0</span>: 
			<p class="math" align="center">
				0^a=0
			</p>
		</li>
		<li>
			Liczba ujemna podniesiona do potęgi parzystej daje wynik dodatni, a do potęgi nieparzystej ujemny:
			<p class="math" align="center">
				Text(Jeśli)&nbsp; a&lt;0 Text(, to) &nbsp; a^b&gt;0 &nbsp; Text(dla) &nbsp; b &nbsp; Text(parzystych oraz)&nbsp;a^b&lt;0 &nbsp;
				Text(dla) &nbsp; b &nbsp; Text(nieparzystych)
			</p>
		</li>
	</ul>

	<p>
		Zastanówmy się, co się stanie, gdy podniesiemy liczbę do potęgi ujemnej. Warto zwrócić uwagę, że gdy podnosimy liczbę 
		do coraz wyższych potęg, przy każdym kroku mnożymy poprzedni wynik przez tę liczbę:
	</p>

	<center><img src=".images/Screenshot_5.png" align="middle"></img></center>
	
	<p>
		Możemy spojrzeć na to z drugiej strony: gdy podnosimy liczbę do coraz niższych potęg, przy każdym kroku dzielimy poprzedni wynik przez 
		podstawę:
	</p>

	<center><img src=".images/Screenshot_6.png" align="middle"></img></center>
	
	<p>
		Trzymając się tendencji, pójdźmy jeszcze o kilka kroków w lewo:
	</p>

	<center><img src=".images/Screenshot_7.png" align="middle"></img></center>
	
	<p>
		Ukradkiem wyłoniła się prosta zależność:
	</p>
	
	<ul>
		<li><span class="math">3^(-1) = 1/3</span>, podczas gdy <span class="math">3^1=3</span></li>
		<li><span class="math">3^(-2) = 1/9</span>, podczas gdy <span class="math">3^2=9</span></li>
		<li><span class="math">3^(-3) = 1/27</span>, podczas gdy <span class="math">3^3=27</span></li>
		<li><span class="math">3^(-4) = 1/81</span>, podczas gdy <span class="math">3^4=81</span></li>
	</ul>
	
	<p>
		Docieramy do dwóch wartościowych spostrzeżeń:
	</p>
	
	<ul>
		<li>Dowolna liczba podniesiona do potęgi zerowej daje <span class="math">1</span>: 
			<p class="math" align="center">
				a^0=1
			</p>
		</li>
		<li>
			Potęga o wykładniku ujemnym jest równa odwrotności potęgi o przeciwnym wykładniku:
			<p class="math" align="center">
				a^(-b)=1/(a^b) 
			</p>
		</li>
	</ul>
	
	<p>
		Zauważmy, że przy badaniu potęg o ujemnych wykładnikach dokonywaliśmy dzielenia przez podstawę, a nie zapominajmy, 
		że nie wolno dzielić przez <span class="math">0</span>. Co za tym idzie, nie wolno podnosić zera do potęg ujemnych. 
		Kontrowersyjne pozostaje podnoszenie zera do potęgi zerowej. Technicznie rzecz biorąc przejście z <span class="math">0^1</span> do 
		<span class="math">0^0</span> wymagałoby podzielenia przez <span class="math">0</span>, więc spora część matematyków nie godzi się 
		na istnienie „zera do zerowej”. Z drugiej strony własność <span class="math">a^0=1</span> dotyczy dokładnie każdej liczby, 
		zarówno dodatniej, jak i ujemnej, więc dlaczego by nie miała dotyczyć zera?... Ten dylemat podzielił matematyków – według niektórych 
		<span class="math">0^0</span> nie istnieje, a według innych <span class="math">0^0=1</span>, jakkolwiek dziwnie to nie wygląda.
	</p>

	<p>
		Jeśli jesteś ciekaw, jak dobrać się do potęg mających ułamek w wykładniku, zajrzyj do tematu „Pierwiastkowanie”.
	</p>
	
	</div>
	</div>
	</div>
	
	<div class="chapter">
	<div class="chapter_name">
		Własności potęgowania
	</div>
	<hr>
	
	<div class="chapter_mask">
	<div class="chapter_body">
	<p class="type">
		Formalnie
	</p>

	<p>
		Dokonajmy jeszcze kilku przydatnych spostrzeżeń na temat potęgowania. Ponieważ zależy nam na osiągnięciu dojrzałości matematycznej, 
		będziemy pracować na ogólnym przypadku, czyli na zmiennych literowych. W każdej chwili możesz podstawić sobie pod 
		<span class="math">a</span>, <span class="math">b</span> lub <span class="math">c</span> jakąś konkretną liczbę i zobaczyć, jak poniższe 
		wzory działają na żywo.
	</p>

	<ul>
		<li>
			<span class="math">a^b∙a^c=a^(b+c)</span><br>
			Jeśli liczbę <span class="math">a</span> mnożymy przez siebie <span class="math">b</span> razy, a następnie <span class="math">c</span> razy,
			to łącznie występuje jako czynnik <span class="math">b+c</span> razy.
			
			<center><img src=".images/Screenshot_8.png" align="middle"></img></center>
		</li>

		<li>
			<span class="math">(a^b)/(a^c) =a^(b-c)</span><br>
			Jeśli liczbę <span class="math">a</span> mnożymy przez siebie <span class="math">b</span> razy w liczniku ułamka i 
			<span class="math">c</span> razy w mianowniku ułamka, to po skróceniu pozostanie <span class="math">b-c</span> czynników.

			<center><img src=".images/Screenshot_9.png" align="middle"></img></center>
			
			Wzór ten działa również wtedy, gdy <span class="math">b&lt;c</span>:
			
			<center><img src=".images/Screenshot_10.png" align="middle"></img></center>
		</li>
		
		<li><span class="math">(a^b )^c=a^Bracket(b∙c)</span><br>
			Gdy liczbę <span class="math">a</span> mnożymy przez siebie <span class="math">b</span> razy, a następnie takie grupy 
			<span class="math">a^b</span> mnożymy przez siebie <span class="math">c</span> razy, to w całym iloczynie <span class="math">a</span>
			wystąpi <span class="math">b∙c</span> razy.

			<center><img src=".images/Screenshot_11.png" align="middle"></img></center>
		</li>
		<li>
			<span class="math">a^c∙b^c=Bracket(a∙b)^c</span><br>
			Jeśli liczbę <span class="math">a</span> mnożymy przez siebie <span class="math">c</span> razy, a do tego domnażamy liczbę 
			<span class="math">b</span> również <span class="math">c</span> razy, to tak, jakbyśmy iloczyn <span class="math">a∙b</span> mnożyli 
			<span class="math">c</span> razy.
			
			<center><img src=".images/Screenshot_12.png" align="middle"></img></center>
		</li>

		<li>
			<span class="math">Bracket(a/b)^c=(a^c)/(b^c) </span><br>
			Gdy podnosimy do potęgi pewien ułamek, możemy osobno zająć się potęgowaniem licznika oraz mianownika.
			
			<center><img src=".images/Screenshot_13.png" align="middle"></img></center>
		</li>
	</ul>
	
	<p>
		Choć nie jest to takie oczywiste, wszystkie powyższe własności zachodzą bez względu na to, czy 
		<span class="math">a</span>, <span class="math">b</span> i <span class="math">c</span> są dodatnie, czy ujemne. Zmienne te nawet nie 
		muszą być całkowite.
	</p>
	
	</div>
	</div>
	</div>

  
</div>

</body>

</html>