{"type":"doc","content":[{"type":"title","content":[{"type":"text","text":"Wprowadzenie"}]},{"type":"intro","content":[{"type":"paragraph","content":[{"type":"text","text":"Po co nam matematyka? To bardzo dobre pytanie. Spróbujmy na nie odpowiedzieć."}]},{"type":"bullet_list","content":[{"type":"list_item","content":[{"type":"paragraph","content":[{"type":"text","text":"Matematyka to kwintesencja prawdy, jako królowa nauk jest czysta, niezależna i nieskazitelnie logiczna. Każda istota rozumna uprawia matematykę jako wytyczną ludzkiej potęgi umysłu."}]}]},{"type":"list_item","content":[{"type":"paragraph","content":[{"type":"text","text":"Matematyka jest doskonałym narzędziem do opisu świata i wszystkich występujących na nim zależności, wykorzystywanym przez fizyków, chemików, biologów, informatyków, techników… Postęp cywilizacyjny zawdzięczamy ich odkryciom, a oni odkrycia zawdzięczają matematyce."}]}]},{"type":"list_item","content":[{"type":"paragraph","content":[{"type":"text","text":"Gdy człowiek zarazi się matematyką, uczy się jej, żeby zostać wykładowcą na uczelni. Jak już nim zostanie, zasiewa tego wirusa wśród przyszłych pokoleń."}]}]},{"type":"list_item","content":[{"type":"paragraph","content":[{"type":"text","text":"Matematyka przyda Ci się na jutrzejszy sprawdzian, więc nie marudź, tylko wkuwaj."}]}]}]},{"type":"paragraph","content":[{"type":"text","text":"Squirrel-Math to projekt zapoczątkowany przez studentów informatyki z Politechniki Wrocławskiej. Założenie jest proste – czemu by nie zebrać "},{"type":"text","marks":[{"type":"comment","attrs":{"id":1}}],"text":"całej"},{"type":"text","text":" wiedzy matematycznej w jednym podręczniku, który pozwoli przyswoić ją w sposób przystępny, intuicyjny i uporządkowany? Obecnie strudzony uczeń żądny wiedzy matematycznej musi przebyć długą i ciężką drogę, żeby ją zdobyć – program nauczania ciągnie się przez długie lata szkolne, odsyłając zainteresowanych od książki do książki. Wiedza przekazywana jest wyrywkowo, a zdarza się, że niespójnie lub wręcz niedbale. Częste problemy w opanowaniu nauk matematycznych nie wynikają z tego, że matematyka sama w sobie jest trudna - być może nie jest podparta właściwymi intuicjami. Jeśli zaś uczeń wyprzedza program i chce czegoś więcej, musi szukać wiedzy tajemnej w źródłach fachowych o wysokim \"progu wejścia\"."}]},{"type":"paragraph","content":[{"type":"text","text":"Rozumiemy Wasz problem"}]},{"type":"paragraph","content":[{"type":"text","text":"i próbujemy dziarsko wyjść naprzeciw zawikłaniom programów nauczania, podsuwając matematykę w wydaniu przystępnym dla każdego. Na starcie nie wymagamy żadnej wiedzy, a wszystkie pojęcia, definicje, twierdzenia i metody wyjaśnimy po kolei, zawsze opierając się tylko na tym, co wyjaśniliśmy wcześniej. Zaczynamy zupełnie od zera. Chociaż… wybaczcie, nie powiedzieliśmy jeszcze, czym jest zero!"}]}]}],"comments":{"1":{"text":"Rzeczywiście okiełznanie „całej” wiedzy matematycznej to przedsięwzięcie raczej nieosiągalne, ale na dobry początek zadowolimy się poziomem maturalnym.","hidden":false}}}